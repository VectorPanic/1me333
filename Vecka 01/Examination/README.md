# 1ME333: Interaktionsdesign 3 - Seminarium

Syftet med denna betygsgrundande uppgift är att samtliga kursdeltagare skall få en god förståekse för ämnet mikrointeraktion, samt inspiration till hur det kan användas i framtida arbeten och projekt; exempelvis så som i kursens avslutande inlämningsuppgift. Uppgiften motsvarar ett högskolepoäng, och kan delas upp i fyra obligatoriska steg:

1. **Litteraturstudie**; läs och reflektera kring Saffers bok Microinteraction: Designing with details.
2. **Identifiera mikrointeraktion**; identifiera två exempel på mikrointeraktion som förekommer i din vardag. Det ska förekomma ett digitalt och analogt exempel. Dokumentera valda exempel, och besvara följande frågeställningar:
   1. **Varför detta val av mikrointeraktion?** - motivera varför det valda exempelet är värt att analysera och disskutera.
   2. **Vad gör valet till en mikrointeraktion?** - Använd Saffers bok för att argumentera varför det valda exemplet skall klassificeras som en mikrointeraktion
   3. **Hur kan interaktionen förbättras?** - Fundera kring huruvida det är möjligt att förbättra den valda mikrointeraktionen utan att tillföra oönskad komplexitet.
3. **Identifiera avsaknad mikrointeraktion**; identifiera en produkt (digital eller analog) som på ett tydligt sätt skulle kunna förbättras via implementerad imikrointeraktion.
4. **Seminarium**; det sista steget är att medverka i ett seminarium, där samtliga kursdeltagare får presentera och disskutera sina analyserade val av mikrointeraktion. Notera att det är viktigt att på ett tydligt och beskrivade sätt, illustrera sina val av mikrointeraktioner. Detta för att samtliga deltagare skall få en bättre insikt, och förståelse, för valda exempel.

## Redovisning

Uppgiften redovisas både muntligt, men även i form av inlämnad skriftlig rapport. Notera att båda delmoment är obligatoriska och måste således genomföras för att erhålla ett godkänt uppgiftsbetyg.

### Skriftlig rapport

Den skriftliga rapporten består av det underlag som dokumenterats i samband med förberedelserna inför seminarietillfället. Detta inkluderar svar på frågeställningar som presenterats under identifiering av mikrointeraktion, samt identifiering av avsaknad mikrointeraktion. Använd Saffers bok i syfte att motivera och styrka valda exempel. Den skriftliga rapporten lämnas in via kursens lärplattform. Notera att rapporten skall vara inlämnad, och således finnas tillgänglig på lärplattformen, innan seminarietillfället. Rapporten har inget krav på omfång; förslagsvis bör en A4-sida (400-600 ord) räcka för att besvara uppgiftens frågeställningar.

### Presentation

Kursdeltagare ska presentera sina analyser under ett seminarium, där andra deltagare får kommentera och disskutera gällande presenterade arbeten. Som tidigare beskrivits i detta dokument, är det viktigt att använda passande presentationsteknik för att tydligt illustrera valda exempel på mikrointeraktion. Datum och tid för seminarietillfället, finns tillgängligt via kursschemat. Vid eventuella förhinder som resulterar i att en kursdeltagare inte kan närvara under seminarietillfället, görs en avanmälan till kursansvarig lärare. Detta måste ske minst en vecka innan aktuellt datum för seminarietillfället. Vid händelse av sjukdom, görs avanmälan så snart som möjligt. Detta för att kursansvarig lärare skall kunna skapa eventuella gruppindelningar, allokera personal och boka salar. Avanmälan skickas via e-post (eller meddelande på aktuell lärplattform) till kursansvarig lärare.

## Bedömning

Godkänd vid ett seminarietillfälle blir man om man deltar vid hela seminarietillfället, samt har genomfört, och presenterat tidigare beskrivna uppgifter. Det är viktigt att komma i tid. Är man försenad blir man inte godkänd.

