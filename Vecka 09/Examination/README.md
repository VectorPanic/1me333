# 1ME333: Interaktionsdesign 3 - Teoretisk tentamen

Detta dokument beskriver upplägget för kursens avslutande tentamenstillfälle, samt erbjuder instuderingsfrågor som kan användas för att kontrollera huruvida man som kursdeltagare, tror sig kunna kursinnehållet. Dokumentet innefattar inga svar på instuderingsfrågorna, men dom ger en indikation på vilken sorts frågor som är att förvänta. Det rekommenderas att kursdeltagare tillsammans i mindre grupper, studerar och diskuterar frågorna, samt eventuella svar.

## Instuderingsfrågor

Detta avsnitt innehåller ett antal instuderingsfrågor som kan användas i studiesyfte. Notera att flervalsfrågor kan ha ett eller flera korrekta alternativ. Frågorna är menade att besvaras utifrån hur dom är formulerade; frågor skall inte tolkas eller sättas i andra sammanhang.

1. Vilket eller vilka av följande alternativ är korrekt gällande DOM Level 0 Event Model?
  1. Den första standarden för händelsehantering inom JavaScript.
  2. Anses vara bristfällig och föråldrad och skall således inte användas i praktiken.
  3. Är inte längre möjlig att använda i samtida webbläsare.
  4. Modell som använder HTML-attribut för registrering av händelselyssnare.
2. Vilket eller vilka av följande alternativ är korrekt gällande händelsehanterare?
   1. Den mekanism som används för att påbörja lyssningsprocessen för en specifik händelse.
   2. Exekverbar referens som anropas då en händelse inträffar.
   3. Bifogas (via parameter) ett `Event`-objekt i samband med exekvering; *detta är sant för samtliga händelsemodeller.*
   4. Representeras av ett `EventTarget`.
3. Vilket eller vilka av följande påståenden ger en korrekt beskrivning av JavaScript?
   1. Lågnivåspråk som kompileras.
   2. Skriptspråk som enbart kan tolkas inom kontexten av en webbläsare.
   3. Högnivåspråk.
   4. Programmeringsspråk med maskinkodslikande syntax.
4. Vilket eller vilka av följande alternativ stämmer in på Electron?
   1. Ramverk med tillhörande exekveringsmiljö.
   2. Kodbibliotek med tillhörande kompilator.
   3. Baseras på webbläsarprojektet Chromium.
   4. Plattform som översätter JavaScript till C-kod; *detta för att förbättra prestanda under exekvering.*
5. vilket eller vilka av följande påståenden stämmer in med begreppet klass (class) inom objektorienterad programmering?
   1. Syftar att beskriva en faktisk produkt.
   2. Innehåller objektdeklaration.
   3.  Inom JavaScript representeras alltid en klass av datatypen `Object`.
   4. Syftar att beskriva metodik.
6. Vilket eller vilka av följande beskrivningar stämmer in på objektorienterad programmering?
   1. En applikation skall vara en sammanställning av flera samverkande komponenter.
   2. Samtlig applikationskod deklareras och exekveras inom ett gemensamt omfång.
   3. Funktionalitet och data skall hållas separat.
   4. Samtlig kod skall "kapslas in".
7. Vilket eller vilka av följande alternativ stämmer in på Canvas-teknologin?
   1. Är kapabel till rendering av SVG-grafik.
   2. Är kapabel till rendering av bitmap-grafik.
   3. Är kapabel till rendering av 3D-grafik.
   4. Är begrensad till ett färgdjup på 8 bitar.
8. Vilket eller vilka av följande alternativ är korrekt gällande HTML5s video-element?
   1. Förutsätter installerad insticksmodul.
   2. Använder ett eget video-codec.
   3. Fungerar enbart i Chromium-baserade webbläsare.
   4. Representeras av `<video>` och `</video>` inom HTML.
9. Vilket alternativ stämmer bäst in på begreppet mikrointeraktion?
   1. Interaktion som pågår under kortare stunder.
   2. Interaktion som genomförs med dedikerat ändamål.
   3. Interaktion som sker som oavsiktlig konsekvens av annan interaktion.
   4. Interaktion som alltid är en liten del av en större funktionalitet.
10. Vilket eller vilka av följande alternativ är exempel på mikrointeraktion?
    1. Knapptillstånd: en knapp förändrar sitt grafiska tillstånd (färg, form, innehåll, etc.) då användaren klickar, eller för muspekaren över knappen.
    2. Skrollista: en skrollista som uppenbarar sig då användaren skrollar på en webbsida.
    3. Sveplås: användaren sveper över skärmen för att låsa upp aktuell enhet.
    4. Gilla: knacka (tap) på en bild för att "gilla" den.

